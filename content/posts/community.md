---
layout: page
title: Community
permalink: /community/
header_image: community
---

# Community

Nuts is een community-initiatief waarbij we samen bouwen aan een decentrale
infrastructuur voor de zorg. Voor een effectieve samenwerking is het essentieel
dat we elkaar kunnen ontmoeten en informeren over de voortgang. 

## De Nuts community meetings 

Wil jij ook deelnemen aan één van onze Nuts community meetings? Je bent welkom zonder voorafgaande inschrijving. De link voor toegang tot de online
meeting staat in de [kalender-afspraak](/kalender). We maken gebruik van de videoconferentie tool Zoom. Zo kun je direct via je browser online deelnemen en is het niet nodig om extra software te installeren. Voor extra functionaliteiten zoals het delen van je desktop raden we het installeren van de 
[Zoom desktop applicatie](https://zoom.us/download) aan. 

### Agendapunten
Agendapunten indienen kan tot 48 uur voorafgaand aan de bijeenkomst via
[info@nuts.nl](mailto:info@nuts.nl). De agenda komt uiterlijk 24 uur van tevoren
beschikbaar.

### Samenwerken in Slack 
Tussen de meetings door werken wij samen via de communicatietool Slack. Om toegevoegd te worden aan de Slack workspace
kun je [deze link volgen](https://join.slack.com/t/nuts-foundation/shared_invite/zt-235ww08nk-halwcet23WCHclmlFd0lLg).

### Nuts community meeting gemist?
[Je kunt onze opgenomen Nuts community meetings terugvinden op ons YouTube-kanaal](https://www.youtube.com/playlist?list=PLQSr77NH0YwWhGNZpLLrNATib07dZ9cZl).

## Workshops

We organiseren regelmatig technische workshops. Tijdens deze workshops kun je
kennismaken met de technologie en ga je er zelf mee aan de slag. Op deze manier
kom je er achter hoe de technologie werkt en ook hoe deze zich gedraagt in
combinatie met jouw eigen applicaties. Een workshop is maximaal een dag en er
zijn altijd mensen aanwezig die al ervaring hebben we de technologie waar we mee
gaan werken. Je hoeft alleen je eigen laptop mee te nemen en te zorgen dat je
toegang hebt tot je eigen applicaties.

Voor deelname aan de workshop vragen we een vergoeding van € 50,- per persoon.
Daarmee kunnen we voornamelijk in de kosten van zaalhuur en lunch voorzien. De
reeds geplande workshops staan in de [kalender](/kalender). Mocht je zelf behoefte hebben aan
een workshop die er niet bij staat, laat het ons dan weten.

## Bestanden

Bestanden voor de meetings en andere stukken die relevant zijn voor de community
delen we op [onze publieke Google
Drive](https://drive.google.com/drive/folders/1Cu-vC70UqXeJ4fFQm4ls8R8RHMBuJeom?usp=sharing).
Hier staan onder andere ook de agenda's van onze meetings en notulen van de
meetings op locatie.

## Video's

De online meetings worden opgenomen en kun je terugkijken via ons [YouTube
kanaal](https://www.youtube.com/channel/UCJtbrUe2TphkzDi2lPY5yYQ). Ook zijn
andere relevante opnames terug te vinden, zoals uitleg over technische concepten
en componenten die we in de open source community ontwikkelen.


