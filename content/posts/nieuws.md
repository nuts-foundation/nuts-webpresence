---
layout: page
title: Nieuws- en persberichten
permalink: /nieuws/
header_image: press
---

# Nieuws en persberichten

_Schrijf je zelf over Nuts? Kijk dan eens op onze [perspagina](/pers)._

Index:
* [Nuts en databeschikbaarheid: over de grenzen van zorg en ondersteuning](#Nuts-databeschikbaarheid-grenzen)
* [Stichting Nuts werkt samen met 14 partners in het mede door de EU gefinancierde WellData project](#Nuts-partner-in-WellData)
* [PoC van Nuts en Mitz is succesvol: eerste stap gezet in realisatie koppeling](#Proof-of-concept-Mitz-Nuts)
* [Livegang van Nuts-toepassing voor ANW-zorg](#Livegang-nuts-ANW-zorg)
* [Rapportage van Hooghiemstra en Partners: Juridische vragen Nuts](#Rapportage-Hooghiemstra-Partners-Nuts)
* [Kamerbrief over landelijk dekkend netwerk infrastructuren](#20230413)
* [Twiin & Nuts schrijven gezamenlijk groeipad](#20221018)
* [Stichting NUTS wint Nederlandse Privacy Award categorie bedrijfsoplossingen](#20200130)
* [Persbericht: ICT leveranciers community Centrale voorzieningen goes Nuts.](#20200120)
* [Persbericht: Zorg IT-leveranciers gaan decentraal communicatienetwerk voor zorg realiseren](#20181203)

<hr/>
<a name="Nuts-databeschikbaarheid-grenzen"></a>

### 3 april 2025 - Nuts en databeschikbaarheid: over de grenzen van zorg en ondersteuning

Wat als een huisarts, thuiszorgteam en mantelzorger realtime zouden kunnen zien wie wat doet voor een patiënt met dementie? Of als verpleegkundigen direct toegang hebben tot iemands vaccinatiegeschiedenis in plaats van te moeten zoeken in papieren dossiers? 

Tijdens de bijeenkomst van Platform IZO liet Sergej van Middendorp van Stichting Nuts zien hoe dit mogelijk kan worden. Nuts werkt aan veilige en gestandaardiseerde databeschikbaarheid binnen en tussen sectoren. Tijdens de bijeenkomst bespraken de deelnemers waar betere gegevensuitwisseling het verschil kan maken. Zij bedachten scenario’s waarin databeschikbaarheid over de grenzen van zorg en welzijn heen grote voordelen zou kunnen hebben. Dat ging van betere samenwerking tussen huisartsenzorg en het sociaal domein tot transparantere informatie over voedingsmiddelen voor preventie. 

Om de inspiratie op gang te brengen liet Sergej inspirerende voorbeelden zien hoe Nuts binnen de zorgsector actief is én daarbuiten verbinding zoekt met andere domeinen via het project WellData.

<img src="/images/welldata.svg" alt="Welldata" title="Welldata" />

#### [Lees het complete artikel op Platform IZO](https://www.infoizo.nl/nieuws/bericht/nuts-en-databeschikbaarheid-over-de-grenzen-van-zorg-en-ondersteuning).

<a name="Nuts-partner-in-WellData"></a>
### 21 augustus 2024 - Stichting Nuts werkt samen met 14 partners in het mede door de EU gefinancierde WellData project aan het internationaal delen van gegevens voor gezondheidsbevordering en preventie
Stichting Nuts is samen met 14 partners deelnemer in het project WellData (Data Ruimte voor gezondheid). Vanuit de visie dat de duurzaamheid van het stelsel vereist dat we gezondheidsbevordering en preventie als uitgangspunt nemen staan we voor een enorme transformatie. Systematisch meten van ‘gezondheid’ gebeurt tot op vandaag echter nog weinig en het ontbreekt aan een gestandaardiseerde manier om de waarde ervan te meten. Om die reden ontwikkelt de EU een gegevensstrategie, specifiek voor gezondheid is dat de Europese Gezondheidsdataruimte (EHDS).

Het WellData project neemt een pioniersrol op in de grensregio van Nederland en Vlaanderen door gezondheidsbevorderende technologieën en de bijbehorende persoonlijke gegevens over levensstijl, welbevinden, gezondheid(szorg) en dagelijks functioneren uitwisselbaar te maken.

#### Rol van Nuts
De rol van stichting Nuts in het project is het inbrengen van de op open internationale standaarden gebaseerde open source software voor het regelen van vertrouwen tussen de bij het project betrokken applicaties en de inzet van de kennis en ervaring in de Nuts community om use case gedreven te helpen de toepassing te beschrijven en te publiceren zodat projectpartners deze kunnen inbouwen in hun applicaties. Daarnaast zorgen partijen in de Nuts community voorblijvende aansluiting op de eIDAS2 ontwikkelingen en het bijbehorende Architecture Reference Framework.

Na een goede kick-off bijeenkomst in mei hebben we samen met de projectpartners de eerste hoofdlijnen van de usecases, de architectuur en het proces in kaart gebracht. Nu de zomer voorbij is gaan we een en ander in een versnelling brengen. We zijn blij om aan dit project mee te mogen doen en hebben veel vertrouwen in de kracht van dit samenwerkingsverband.

#### De partners
Welldata, DataRuimtevoorPreventie is een Interreg Vlaanderen-Nederland project in samenwerking met deze Vlaamse en Nederlandse partners: Domus Medica vzw, Zorgzaam Leuven, Gaston Remmers - Stichting Mijn Data Onze Gezondheid, NSX - Normalized Systems, Selfcare BV, Sport Vlaanderen, Care Innovation Center West-Brabant, Nuts, Eindhoven University of Technology, LiCalab - Living & Care Lab, TNO, Vito, VAN | Vlaams Apothekers Netwerk, Lokaal bestuur Vorselaar.

<img src="/images/welldata.svg" alt="Welldata" title="Welldata" />

<a name="Proof-of-concept-Mitz-Nuts"></a>
### 12 juli 2024 - PoC van Nuts en Mitz is succesvol: eerste stap gezet in realisatie koppeling
Mitz komt de komende jaren steeds breder beschikbaar als afsprakenstelsel en toestemmingsvoorziening voor het registreren en beheren van toestemming. Nuts wordt de komende jaren steeds verder geadopteerd door zorgaanbieders en hun ICT leveranciers. In verschillende toepassingen op Nuts bestaat de behoefte om toestemmingen volgens het Mitz afsprakenstelsel te gebruiken als grondslag voor het delen van gegevens. Het doel van deze PoC is om aan te tonen dat Mitz en Nuts samen kunnen werken op technisch niveau (interoperabel te maken) en op basis van internationale open standaarden. 

#### De waarde van het PoC
De waarde van het PoC zit in de keuzevrijheid die gerealiseerd wordt als Mitz-toestemmingen onafhankelijk van een aansluiting van een van de betrokken partijen in de uitwisseling interoperabel zijn met toepassingen op Nuts. Daarmee wordt het bereik van Mitz vergroot en de toegevoegde waarde van een aansluiting op Nuts ook. Het schept daarnaast ook de voorwaarden om te komen tot een landelijk dekkend netwerk van infrastructuren voor het delen van gegevens omdat het standaardiseren van de techniek en de governance Mitz en Nuts makkelijker in het landelijk vertrouwensstelsel (LVS) en de Generieke Functies passen.

#### Resultaten PoC
De Proof of Concept is een succes. Nuts en Mitz hebben gezamenlijk een eerste stap gezet in het realiseren van een koppeling. Waarbij een raadpleger zonder Mitz-aansluiting een Mitz-bron heeft geraadpleegd. Hiermee heeft de PoC het volgende aangetoond:

* Mitz en Nuts kunnen samenwerken op technisch niveau en op basis van internationale open standaarden.
* Een bron die gegevens uitwisselt via het Nuts protocol, kan besluiten Mitz te gaan gebruiken voor toestemmingen, zonder dat de raadplegende zorgaanbieders Mitz al gebruiken. 
* Een zorgaanbieder met een Nuts-aansluiting kan een Mitz-toestemming raadplegen.
* Techniek vanuit Mitz en Nuts, gebruikt voor deze PoC, past binnen de infrastructuur voor een Landelijk Dekkend Netwerk.

Aanvullend is ook aangetoond:
* De werking van een proces voor het uitgeven van digitale bewijzen uit vertrouwde bronnen voor UZI, URA en Vektis identiteitsinformatie.
* Het kunnen aantonen en vaststellen van de raadplegende organisatie- en gebruikersidentiteit, zonder gebruik te hoeven maken van een elektronisch uitwisselsysteem.
* De haalbaarheid en nut van persoonlijke en organisatie wallets conform de EUDI Wallet in een landelijke zorgarchitectuur.
* De partijen kijken terug op een goede en succesvolle samenwerking tussen Nuts, Mitz, Itzos, Headease en VZVZ PROVES.

[Lees de volledige uitwerking op GitHub PoC Mitz x Nuts](https://github.com/nuts-foundation/poc-mitz-nuts)

[Bekijk het resultaat op Youtube](https://youtu.be/BsSGEkE3OJ8)

[Download de volledige eindrapportage](/assets/downloads/Eindrapportage%20PoC%20Mitz%20x%20Nuts%20v1.0.pdf)

<a name="Livegang-nuts-ANW-zorg"></a>
### 10 juni 2024 - Livegang van Nuts-toepassing voor ANW-zorg

Op 10 juni is een belangrijke stap gezet: een toepassing gebaseerd op Nuts is live in productie gegaan. Deze toepassing is gericht op het ondersteunen van avond-, nacht- en weekendzorg (ANW) binnen de verpleging, verzorging en thuiszorg (VVT). De toepassing maakt gebruik van de Nuts-vertrouwenslaag en is de eerste van minimaal vier toepassingen die in de komende twee jaar live moeten gaan, zoals vermeld in de intentieverklaring.

[Lees de intentieverklaring](https://www.actiz.nl/altijd-de-juiste-clientinformatie-unieke-samenwerking-actiz-en-nuts-om-gegevensuitwisseling-te)

#### Samenwerking Nuts-deelnemers
De Nuts-deelnemers van het eerste uur, namelijk SDB Groep, Nedap en Ecare, hebben de handschoen goed opgepakt. Kort na de ANW Service Design Week is de toepassing in zeer korte tijd tot een productiewaardige oplossing gebracht. Met hulp van Arjo Rozeboom en Jochem van Hal is de toepassing zowel technisch als functioneel goed beschreven en zijn er verschillende bijeenkomsten en online samenwerksessies georganiseerd. Dit heeft geleid tot de livegang van een eerste minimale versie en afspraken die het mogelijk maken door te bouwen.

#### Trots op onze Nuts-community
We zijn er trots op dat dit binnen de Nuts-community snel en met een open karakter tot stand is gekomen. Dit biedt ook ruimte en lessen voor de volgende drie toepassingen in de komende twee jaar. Op 9 juli staat er nog een “afhechtdag” gepland waarbij de huidige leveranciers alle minimale functionaliteiten breed hebben geïmplementeerd om verdere live gangen  te kunnen ondersteunen.

<img src="/images/intentieverklaring-actiz-nuts.jpg" alt="Intentieverklaring Actiz en Nuts" title="Intentieverklaring Actiz en Nuts" />

<a name="Rapportage-Hooghiemstra-Partners-Nuts"></a>
### 18 augustus 2023 - Rapportage van Hooghiemstra en Partners: Juridische vragen Nuts 

Het recent verschene rapport van Hooghiemstra en Partners in opdracht van VWS, beschrijft op
heldere wijze een juridische analyse van Nuts, de relatie tot het beroepsgeheim van
zorgverleners en relevante wetgeving. Ook adresseert het een aantal misverstanden rond
Nuts en laat zien dat Nuts zich enkel beperkt tot de techniek en de administratie daarover.

De analyse laat verder zien dat de governance van Toepassingen op Nuts en de 
governance van Nuts zelf separaat zijn. Dat maakt Nuts geschikt voor talloze specifieke toepassingen.

Omdat de rapportage zo helder is, is het een aanrader voor iedereen die meer wil weten over Nuts.
We bieden het daarom met goedkeuring van de auteurs en opdrachtgevers hier graag aan op onze website.

[Download hier het rapport](/assets/downloads/08-08-2023-H%2BP-JuridischevragenNuts%20DEF.pdf)

Vragen specifiek over het rapport kunnen gesteld worden via
eoverdracht@ictu.nl, overige vragen over Nuts kunnen gesteld worden via info@nuts.nl.


<a name="20230413"></a>
### 13 april 2023 - Kamerbrief over landelijk dekkend netwerk infrastructuren
Nuts is in gesprek met VWS en Twiin hoe we samen het groeipad zoals in de brief genoemd gaan uitwerken in vertrouwensmodel en specifieke projecten om de verbindingen tussen bestaande infrastructuren en de Nuts open specificaties te maken de komende jaren. Zodat, en dat is het doel, deze stap voor stap gebruik kunnen gaan maken van internationale open standaarden om een gedistribueerd netwerk te vormen. Investeren in Nuts is investeren in toepassing van internationale open standaarden voor schaalbare gegevensuitwisseling zorgdomeinoverstijgend.

[Download hier de brief](https://www.rijksoverheid.nl/documenten/kamerstukken/2023/04/13/kamerbrief-over-landelijk-dekkend-netwerk-van-infrastructuren)


<a name="20221018"></a>
### 18 oktober 2022 - Twiin & Nuts schrijven gezamenlijk groeipad.

**Nuts** wordt voor steeds meer zorgtoepassingen als infrastructuur gebruikt, waaronder voor de verpleegkundige overdracht (eOverdracht).
**Twiin** heeft als doel verbinding realiseren tussen verschillende infrastructuren en dit met afspraken vast te leggen in het *Twiin Afsprakenstelsel* zodat landelijke gegevensuitwisseling tussen zorgaanbieders mogelijk is.

<img src="/images/twiinxnuts.png" alt="Twiin x Nuts" title="Twiin x Nuts afbeelding" style="width: 200px;display: block;margin-left: auto;margin-right: auto;"/>

Voor de eOverdracht hebben Nuts en Twiin zich gezamenlijk gebogen over afspraken die nodig zijn voor het mogelijk maken van de verpleegkundige overdracht. Uitgangspunt hierbij is samenhang in eenheid van taal en het gebruik van internationale standaarden. Deze samenhang is beschreven in het rapport Groeipad Twiin x Nuts. Samenhang ontstaat onder andere door de adoptie van internationale open standaarden voor identificatie, authenticatie en autorisatie (genaamd Self Sovereign Identities, Verifiable Credentials en Decentralized Identifiers). Nuts is gebaseerd op deze standaarden.

Actiz, V&VN, ZN, VZVZ, Nuts, TSV en Twiin werken in kader van de eOverdracht aan het realiseren van het geschetste groeipad in het rapport Groeipad Twiin x Nuts. De conclusie van het rapport is dat de impact van het toepassen van de genoemde internationale standaarden groot is en niet alleen geldt voor de verpleegkundige overdracht. Naar verwachting heeft het ook impact op het brede ICT-landschap van de Nederlandse Zorg.

Wil je meer weten? [Download dan hier het rapport](/assets/downloads/TxN%202026%20-%20Gezamenlijk%20groeipad%20Twiin%20&%20Nuts-1.pdf) en neem bij vragen contact op via info@twiin.nl of via info@nuts.nl

<hr/>

<a name="20200130"></a>

### 30 januari 2020 - Persbericht: Stichting NUTS wint Nederlandse Privacy Award categorie bedrijfsoplossingen.

_Stichting NUTS wint Nederlandse Privacy Award categorie bedrijfsoplossingen_

Doetinchem, 30 januari 2020 - Op de Europese Dag van de Privacy, 28 januari 2020, is de Nederlandse Privacy Award uitgereikt aan Stichting Nuts in de categorie bedrijfsoplossingen. NUTS is een samenwerkingsverband van partijen in de zorg om een decentraal communicatienetwerk voor de zorg te realiseren waarbij gegevens gemakkelijk, veilig en snel uitgewisseld kunnen worden tussen alle Nederlandse zorgverleners. De jury bestond uit 9 privacy-experts en de award werd uitgereikt door kamerlid van D66, Kees Verhoeven.

Voor de jury is stichting NUTS een mooi voorbeeld van een initiatief dat op een omvattende manier naar privacyvraagstukken kijkt en daar ook concrete oplossingen voor realiseert: “De open source community die de stichting aan het realiseren is, voorkomt vendor-lock-in op cruciale onderdelen van de zorginfrastructuur. De in opkomst zijnde Persoonlijke  Gezondheidsomgevingen kunnen eveneens gebruik maken van de decentrale beheersvoorzieningen die NUTS nastreeft. De gedachte achter NUTS is om een nutsvoorziening te realiseren voor een cruciaal onderdeel van de zorgarchitectuur. Om de Stichting NUTS de mogelijkheid te geven zijn idealen verder te realiseren en breder uit te dragen, kennen wij daarom dit jaar de juryprijs voor bedrijfsoplossingen toe aan stichting NUTS, aldus de jury.

Veilig medische gegevens uitwisselen
Sergej van Middendorp van stichting Nuts: “Deze award is goed nieuws voor de zorg in Nederland. Omdat vertrouwen aan de basis ligt van samenwerken, is het belangrijk dat er een goede infrastructuur komt met privacy als uitgangspunt. Dat Nuts deze prijs wint betekent dat we hiermee een stap dichterbij zijn gekomen”. “Wij zien de prijs als een aanmoediging om door te gaan met ontwerpen volgens het principe Privacy by Design," zegt Tim Franssen van stichting Nuts. “En ook een aanmoediging voor organisaties in de zorg die gegevens namens Nederlandse burgers beheren om zich aan te sluiten bij ons initiatief."

#### Over Stichting NUTS

Nuts is een samenwerkingsverband dat tot op heden bestaat uit de volgende partijen: Avinty, Caren, Caresharing, De Heer Software, GeriMedica, I-logos, Infozorg, Intramed, Ivido, Jouw Omgeving, Lable Care, Medicore, Mextra, Miles Ahead, Nedap, OZO verbindzorg, Pact.care, Stichting Privacy by Design, Quli, Philips Vital Health Software, Wijtz, Zorg op Orde en Zorg voor Kennis. Het doel van de stichting is een decentraal communicatienetwerk in de zorg te realiseren waarbij gegevens gemakkelijk, veilig en snel uitgewisseld kunnen worden tussen alle Nederlandse zorgverleners. [https://nuts.nl](https://nuts.nl)

#### Over Nationale Privacy Conferentie

De Nationale Privacy Conferentie is een initiatief van ECP - Platform voor de InformatieSamenleving en Privacy First. Deze conferentie brengt jaarlijks het Nederlandse bedrijfsleven, overheid, wetenschap en maatschappelijk middenveld bijeen om gezamenlijk te kunnen bouwen aan een privacyvriendelijke informatiemaatschappij. Missie van de Nationale Privacy Conferentie en Privacy First is de ontwikkeling van Nederland tot internationaal Privacy Gidsland. Privacy by design vormt daartoe de sleutel. [https://privacyawards.nl](https://privacyawards.nl)

<img src="/images/privacyawardsuitreiking.jpeg" alt="uitreiking" title="Privacy Award Uitreiking" />

<img src="/images/nutsprivacyaward-portrait.png" alt="award" title="Privacy Award" />

<hr/>

<a name="20200120"></a>

### 20 januari 2020 - Persbericht: ICT leveranciers community Centrale voorzieningen goes Nuts.

Driebergen, 20 januari 2020

In 2016 nam een groep ICT leveranciers uit de eerstelijns gezondheidszorg het initiatief voor samenwerking. Geïnspireerd door de samenwerking tussen leveranciers in Koppeltaal GGZ kwamen ze bij elkaar rond een visie op centrale voorzieningen<sup>1</sup>. Een kopgroep van zeven partijen<sup>2</sup> heeft in de jaren daarna gewerkt aan afspraken over onder meer Single-Sign-On, eConsult, standaardisering van informatie, een zorgadresboek, data management, en identificatie van de patiënt. Op enkele van deze onderwerpen werden onderling afspraken gemaakt. Op andere onderwerpen werd samengewerkt met VZVZ, Nictiz, en de OIZ om tot betere bruikbaarheid van standaarden te komen. Het idee achter centrale voorzieningen is dat je op één plek samenkomt om afspraken te maken over gezamenlijke belangen zodat je niet op verschillende plekken steeds het wiel hoeft uit te vinden.

Egbert van Gelder geeft aan waarom Promedico in de community Centrale Voorzieningen samenwerkt met concurrenten: "ICT-leveranciers bouwen verschillende zorgtoepassingen met componenten die voor iedereen gelijk zijn. Hiermee kun je je dus niet onderscheiden van je concurrent. Centraal betekent dat de voorziening één keer wordt gemaakt. Technisch kun je deze best meerdere keren inzetten."

Naast de voorzieningen waaraan samen werd gewerkt is ook een manier van werken ontwikkeld waarbij verschillende partijen in verschillende snelheden en mate van verbondenheid met elkaar samen kunnen werken.

Begin 2018 werd op initiatief van een groep leveranciers en belanghebbende partijen<sup>3</sup> het Nuts initiatief opgericht. Nuts heeft als doel om een decentraal, open source communicatienetwerk voor de zorg te realiseren op basis van vier kerncomponenten: identiteit, grondslagen, register en logging. De uitgangspunten van Nuts komen sterk overeen met de doelen van de community centrale voorzieningen. Er is dan ook besloten om de ontwikkeling van technische voorzieningen vanuit de Nuts community te continueren. Het Nuts initiatief bestaat uit een open source software community en sinds november 2018 ook uit een Stichting.

Mark Weernink, voorzitter van stichting Nuts: "We hebben de samenwerking in verschillende gesprekken verkend. Daarbij hebben we vooral goed moeten doorvragen over en weer wat we met centraal en decentraal bedoelen. Grappig genoeg kwamen we er achter dat we daarbij meer op één lijn zaten dan gedacht."

De kennis en de ervaring die in de community centrale voorzieningen is ontwikkeld op het gebied van samenwerken in communities vindt ook haar weg naar Nuts middels de deelname van enkele partijen uit de kopgroep.

Sergej van Middendorp, MIles Ahead: "In centrale voorzieningen hebben we ervaring opgedaan in efficiënte besluitvorming binnen een community met gelijke verhoudingen en verschillende belangen. Door te schakelen op de overlap van belangen en goede afspraken over de open source licenties van de content en de software die we gezamenlijk ontwikkelen konden we in korte tijd grote stappen maken. Door nu actief bij te dragen aan Nuts kunnen we daar nu ook van profiteren."

Als gevolg van het samengaan krijgt Nuts er een aantal 'dossiers' bij. Om te zorgen voor samenhang in deze volgende fase is daarvoor de metafoor Nuts & Bolts bedacht.

Egbert Van Gelder, Promedico: "Nuts zorgt voor een decentrale basis om veilige netwerkverbindingen te maken. Daarop kunnen we als samenwerkende leveranciers verschillende functies uitoefenen. Deze noemen we de Bolts. Neem bijvoorbeeld multidisciplinaire communicatie, een functie waar we gezamenlijke afspraken over willen maken en die we dan graag op Nuts willen kunnen gebruiken of de standaarden voor eOverdracht tussen ziekenhuis, eerstelijn en thuiszorg, voor ons ook een Bolt."

Mark Weernink, Nuts, besluit: "We nodigen alle partijen uit de community centrale voorzieningen van harte uit om hun samenwerking rond identiteit, registers, grondslagen en logging voort te zetten bij Nuts."

#### Over Stichting Nuts
Nuts is op zoek naar zorgverleners, softwareontwikkelaars en andere organisaties die zichzelf herkennen in de visie van Nuts en zich willen aansluiten om mee te werken aan dit initiatief. De position paper en het manifest zijn te lezen via https://nuts.nl. Nuts is een samenwerkingsverband dat tot op heden bestaat uit de volgende partijen: Avinty, Caren, Caresharing, De Heer Software, GeriMedica, I-logos, Infozorg, Intramed, Ivido, Jouw Omgeving, Lable Care, Medicore, Mextra, Miles Ahead, Nedap, OZO verbindzorg, Pact.care, Stichting Privacy by Design, Quli, PhilipsVitalHealth Software, Wijtz, Zorg op Orde en Zorg voor Kennis. Het doel van de stichting is een decentraal communicatienetwerk in de zorg te realiseren waarbij gegevens gemakkelijk, veilig en snel uitgewisseld kunnen worden tussen alle Nederlandse zorgverleners.

#### Over Centrale Voorzieningen
Centrale voorzieningen is een samenwerkingsverband met als doel om pre-concurrentieel samen te werken aan gezamenlijke voorzieningen die functioneel technisch deelbaar en beschikbaar zijn voor alle deelnemers. Deze voorzieningen bieden voordelen die niet, of heel lastig, door een individuele deelnemer te behalen zijn. Zoals een gezamenlijk zorgverleners-adresboek en een generieke SSO-methodiek. Deelnemers in de community zijn Beterdichtbij, Boomerweb, Caresharing, CGM, eNovation, Healthcode, KPN, Pharmapartners, Promedico, Topicus, Ksyos, Mediquest, Miles Ahead, Minddistrict, Mitch & Mates, Ncontrol, Nedap, Omnihis, Pharmeon, PhilipsVitalHealth, PortaVita, Tetrahis, Voswiz, en VZVZ.

<em>1. Zie: [deze video](https://youtu.be/XkaEodTnuAg) voor een uitleg over centrale voorzieningen</em><br>
<em>2. Promedico, Portavita, Pharmeon, PhilipsVitalHealth, Omnihis, Care2U, Miles Ahead.</em><br>
<em>3. Avinty, Caren, GeriMedica, Intramed, Miles Ahead, Nedap, OZO verbindzorg, Stichting Privacy by Design, Quli, VitalHealth.</em>

<hr/>

<a name="20181203"></a>

### 3 december 2018 - Persbericht: Zorg IT-leveranciers gaan decentraal communicatienetwerk voor zorg realiseren.

_Stichting Nuts oplossing voor veilige en snelle gegevensuitwisseling tussen alle Nederlandse zorgverleners_

Doetinchem, 3 december 2018 - Stichting Nuts is een initiatief van Avinty, Caren, GeriMedica, Intramed, Miles Ahead, Nedap, OZO verbindzorg, Stichting Privacy by Design, Quli en Vital Health. Samen willen zij een decentraal, open source communicatienetwerk voor de zorg realiseren. De stichting wil een infrastructuur bouwen waarmee alle losse communicatie- en datasystemen in de zorg met elkaar verbonden kunnen worden. Van ziekenhuis en fysiotherapeut tot thuiszorgorganisatie en geestelijke gezondheidszorg. Nuts wil mogelijk maken dat patiëntgegevens gemakkelijk en veilig uitwisselbaar zijn tussen alle zorgverleners in Nederland. Ook vindt de stichting het belangrijk dat de patiënt volledige controle heeft welke data hij met welke zorgverlener deelt.

#### Zonder commercieel oogpunt

Mark Weernink, mede-initiatiefnemer van Stichting Nuts: “Nu verloopt uitwisseling van gegevens tussen zorgverleners veelal nog per fax en email. In deze tijd van technologische mogelijkheden is het essentieel dat er een communicatienetwerk komt dat zorgverleners veilig met elkaar verbindt. Vanuit onze expertise vinden wij dat dit een systeem moet zijn zonder commercieel oogpunt en zonder extra kosten voor de patiënt. Een netwerk waarbij gegevens eigendom blijven van de patiënt en worden beheerd door de betrokken zorgverleners. Het dossier van de patiënt wordt dus uitdrukkelijk niet opgeslagen in het netwerk. Er zijn geen externe softwarepartijen betrokken die gegevens kunnen inzien of beheren. De regie moet kunnen liggen bij de patiënt die via een online portal de privacy van de persoonlijke medische gegevens kan beheren.”

#### Markt op scherp

Stichting Nuts realiseert zich dat dit initiatief de markt op scherp zal zetten. “Een open communicatienetwerk stimuleert de creativiteit en innovatie in de zorg-ICT markt. Met behoud van privacy kunnen gegevens moeiteloos uitgewisseld worden. Wanneer straks een kritieke massa zorgsystemen verbonden is, kunnen zorgverleners hun ICT-keuzes baseren op het systeem dat voor hen het beste is. Beperkte keuze in softwaresystemen om te kunnen samenwerken is dan verleden tijd. Patiënten kunnen op hun beurt de e-health oplossing kiezen die het beste bij hen past. Zij kunnen iedere behandelaar zelf toestemming geven hun data in te zien. Wat ons betreft wordt dit hoog tijd. In de 21e eeuw vinden wij dat het vanzelfsprekend moet zijn dat er zorgvuldig met zorggegevens wordt omgegaan. Ook moeten dossiers beschikbaar zijn op cruciale momenten.” aldus Tim Franssen, mede-initiatiefnemer Nuts.

#### Over Stichting Nuts

Nuts is op zoek naar zorgverleners, softwareontwikkelaars en andere organisaties die zichzelf herkennen in de visie van Nuts en zich willen aansluiten om mee te werken aan dit initiatief. De position paper en het manifest zijn te lezen via https://nuts.nl. Stichting Nuts is een samenwerkingsverband dat tot op heden bestaat uit de volgende partijen: Avinty, Caren, GeriMedica, Intramed, Miles Ahead, Nedap, OZO verbindzorg, Stichting Privacy by Design, Quli en Vital Health. Het doel van de stichting is een decentraal communicatienetwerk in de zorg te realiseren waarbij gegevens gemakkelijk, veilig en snel uitgewisseld kunnen worden tussen alle Nederlandse zorgverleners.
