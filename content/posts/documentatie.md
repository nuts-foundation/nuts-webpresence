---
layout: page
title: Documentatie
permalink: /documentatie/
header_image: components
---

# Documentatie

We hebben de documentatie over Nuts opgesplitst in drie delen. Hierdoor kunnen
we beter waarborgen dat deze delen duidelijk van elkaar gescheiden blijven.

## Nuts standaarden (RFCs)

De Nuts standaarden beschrijven "hoe Nuts werkt". Het zijn de afspraken die we
maken over hoe IT leveranciers gegevens kunnen uitwisselen op basis van Nuts.
Dat doen we door zogenaamde "Requests For Comments" te schrijven. Deze
documenten moeten voldoende houvast bieden voor een onafhankelijke implementatie
van de protocollen van Nuts, los van de Nuts node.

[&raquo; Lees de Nuts standaarden](https://nuts-foundation.gitbook.io/)

Keywords: _Verifiable credentials, OAuth2, distributed network, decentralized
identifiers, transactions_

## Nuts node

De Nuts node is de referentie-implementatie van de Nuts standaarden. De
documentatie van de Nuts node beschrijft hoe de Nuts node werkt, hoe je deze
kunt draaien, configureren en monitoren en hoe je hieraan als developer kunt
bijdragen. Deze documentatie is gericht op het inzetten van de Nuts node als
concrete implementatie van de hierboven beschreven Nuts standaarden.

[&raquo; Lees de Nuts node documentatie](https://nuts-node.readthedocs.io/)

Keywords: _Getting started, development, APIs, monitoring, configuratie,
hosting_

## Toepassingen op Nuts

Een Toepassing op het Nuts-netwerk is een specifieke toepassing die gebruik maakt van de Nuts-specificatie en waarover partijen aanvullende openbare eisen en specificaties hebben afgesproken. Omdat het Nuts-netwerk als vertrouwenslaag dient, is het geschikt voor vele toepassingen. Iedereen kan een toepassing op het Nuts netwerk maken. Een "Toepassing op Nuts" is dan ook een praktische toepassing van het [Nuts gedachtengoed](/manifest) en open technologie om een tastbare usecase in de zorg mogelijk te maken.

In de pioniersfase van de Nuts-community hebben we de metaforen Nuts and Bolts gebruikt om de Nuts-specificatie (destijds “Nuts”) en de specifieke toepassingen (destijds “Bolts”) te duiden. De term "Bolt" is vervangen door “Toepassing op Nuts” om juist de onafhankelijkheid van de toepassingen en de vertrouwenslaag op het internet en de daarmee gepaard gaande schaalbaarheid van de Nuts-specificatie te benadrukken. Ook was het voor nieuwe partijen die met de Nuts-specificatie aan de slag gingen, jargon dat afleidt van waar het over gaat. De term ‘Bolt’ wordt daarom in de nieuwe documentatie niet meer gebruikt. 

Er zijn reeds vele voorbeelden beschikbaar in verschillende ontwikkelstadia. Bijvoorbeeld bij de overdracht van zorg (eOverdracht), bij inzage (Huisarts inzage wijkzorg), ten behoeve van secundair gebruik van data (KIK-V) en bij meer integrale vormen van zorgtoepassingen (geboortezorg en Avond, Nacht en Weekendzorg). 

[&raquo; Lees de Toepassingen op Nuts](https://nuts-foundation.gitbook.io/bolts/)

Keywords: _eOverdracht, Zorginzage, KIK-v, FHIR, ZIBs, CDA, OpenEHR,
procesondersteuning_
