---
layout: page
title: Community
permalink: /community/
header_image: community
---

# Community

Nuts is een community-initiatief waarbij we samen bouwen aan een decentrale
infrastructuur voor de zorg. Voor een effectieve samenwerking is het essentieel
dat we elkaar kunnen ontmoeten en informeren over de voortgang.

## De online bijeenkomst

Voor de online bijeenkomst maken we gebruik van de videoconferentie tool Zoom.
Zoom werkt zonder extra software in een moderne browser. Voor extra
functionaliteiten zoals het delen van je desktop raden we het installeren van de
[desktop applicatie](https://zoom.us/download) aan. De link voor toegang tot de
Nuts meeting staat in de [kalender-afspraak](/kalender).

Agendapunten indienen kan tot 48 uur voorafgaand aan de bijeenkomst via
[info@nuts.nl](mailto:info@nuts.nl). De agenda komt uiterlijk 24 uur van tevoren
beschikbaar.

Daarnaast hebben we voor tussen de meetings door een Slack workspace waarin we
met elkaar kunnen samenwerken. Om toegevoegd te worden aan de Slack workspace
kun je [deze link volgen]({{ site.slack_invite_url }}).

## Workshops

We organiseren regelmatig technische workshops. Tijdens deze workshops kun je
kennismaken met de technologie en ga je er zelf mee aan de slag. Op deze manier
kom je er achter hoe de technologie werkt en ook hoe deze zich gedraagt in
combinatie met jouw eigen applicaties. Een workshop is maximaal een dag en er
zijn altijd mensen aanwezig die al ervaring hebben we de technologie waar we mee
gaan werken. Je hoeft alleen je eigen laptop mee te nemen en te zorgen dat je
toegang hebt tot je eigen applicaties.

Voor deelname aan de workshop vragen we een vergoeding van â‚¬ 50,- per persoon.
Daarmee kunnen we voornamelijk in de kosten van zaalhuur en lunch voorzien. De
reeds geplande workshops staan in de kalender. Mocht je zelf behoefte hebben aan
een workshop die er niet bij staat, laat het ons dan weten.

## Bestanden

Bestanden voor de meetings en andere stukken die relevant zijn voor de community
delen we op [onze publieke Google
Drive](https://drive.google.com/drive/folders/1Cu-vC70UqXeJ4fFQm4ls8R8RHMBuJeom?usp=sharing).
Hier staan onder andere ook de agenda's van onze meetings en notulen van de
meetings op locatie.

## Video's

De online meetings worden opgenomen en kun je terugkijken via ons [YouTube
kanaal](https://www.youtube.com/channel/UCJtbrUe2TphkzDi2lPY5yYQ). Ook zijn
andere relevante opnames terug te vinden, zoals uitleg over technische concepten
en componenten die we in de open source community ontwikkelen.
